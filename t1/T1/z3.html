<html>
	<head>
	<Title>Вірш</title>


	</head>
<H1>Про силу слова</h1>


	<body>
<p>Страшні слова, коли вони мовчать,<BR>
коли вони зненацька причаїлись,<BR>
коли не знаєш, з чого їх почать,<BR>
бо всі слова були уже чиїмись.</p>

<p>Хтось ними плакав, мучивсь, болів, <BR>
із них почав і ними ж і завершив. <BR>
Людей мільярди і мільярди слів, <BR>
а ти їх маєш вимовити вперше!</p>

<p>Все повторялось: і краса, й потворність. <BR>
Усе було: асфальти й спориші. <BR>
Поезія - це завжди неповторність, <BR>
якийсь безсмертний дотик до душі.</p>

	</body>






</html>